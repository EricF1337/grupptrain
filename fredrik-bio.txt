Jag heter Fredrik Andersson, är 38 år och bor i Mjölby kommun i Östergötland. 
Här bor jag tillsammans med min sambo och min sjuårige son. 
I mitt arbetsliv har jag i princip uteslutande jobbat som CNC-/maskinoperatör i olika former, men känner att 
jag dels inte kan nå längre i min personliga utveckling inom yrket och dessutom känner jag att kroppen, 
framförallt fötterna, får mycket stryk av att gå i skyddsskor på betonggolv hela dagarna.
Idag jobbar jag på ett företag som tillverkar jordbruksmaskiner. Efter att ha funderat på mjukvaruutveckling 
som ett möjligt yrkesval gjorde jag ett studiebesök på vår styrsystemsavdelning och kände att det verkligen 
kunde vara nåt för mig.
På fritiden spenderar jag tid med min familj, vi gillar att bygga Lego, vara ute i naturen och kolla på film. 
Det händer också att jag spelar padel med mina vänner nu när mina fötter börjar bli bra igen.